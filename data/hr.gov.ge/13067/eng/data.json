{"general":{"position":"Head of the Internal Audit Department","provided_by":"Ministry of Defense of Georgia","category":"Audit","deadline":"2014/02/27","salary":"2112 GEL","num_positions":"1","location":"Tbilisi","job_type":"Full Time","probation_period":"6 months","vacancy_id":"13067"},"contact":{"address":"გენერალ გ.კვინიტაძის 20","phone":"2950780","contact_person":"თემურ გიუაშვილი"},"job_description":"ანალიზი:\n- თავდაცვის სამინისტროს, მისი სტრუქტურული ერთეულების და თავდაცვის სამინისტროს დაქვემდებარებული საჯარო სამართლის იურიდიული პირების  მართვისა და კონტროლის სისტემებისა და პროცედურების ეფექტიანობის, ადეკვატურობის და ეკონომიურობის ანალიზი, ხარვეზების გამოვლენა და მათი აღმოფხვრის გზების განსაზღვრა;\n- თავდაცვის სამინისტროს, მისი სტრუქტურული ერთეულების და თავდაცვის სამინისტროს დაქვემდებარებული საჯარო სამართლის იურიდიული პირების  წინაშე არსებული კორუფციული და სხვა სახის რისკების გამოვლენის და მათი მართვის ეფექტიანობის ანალიზი, ხარვეზების გამოვლენა და მათი აღმოფხვრის გზების განსაზღვრა;\n- თავდაცვის სამინისტროს მიერ დასახული მიზნების და მათი შესრულების ეფექტიანობის ანალიზი, ხარვეზების გამოვლენა და მათი აღმოფხვრის გზების განსაზღვრა;\n- თავდაცვის სამინისტროს და მის დაქვემდებარებაში არსებული საჯარო სამართლის იურიდიული პირების მიერ რესურსების განაწილების და მათი გამოყენების ადეკვატურობისა და ეკონომიურობის ანალიზი, ხარვეზების გამოვლენა და მათი აღმოფხვრის გზების განსაზღვრა; \n- შიდა აუდიტის დეპარტამენტის საქმიანობის ეფექტიანობის ანალიზი, ხარვეზების გამოვლენა და მათი აღმოფხვრის გზების განსაზღვრა.\nდაგეგმვა და განხორციელება:\n- შიდა აუდიტის დეპარტამენტის წლიური გეგმების შემუშავების, მათი განხორციელების და შესრულებული სამუშაოს შეფასების უზრუნველყოფა; \n- დაგეგმილი და არაგეგმიური აუდიტორული შეფასებების განხორციელების უზრუნველყოფა;\n- განხორციელებული აუდიტორული შეფასებების ანგარიშების მომზადების და მათ შესახებ მინისტრის ინფორმირების უზრუნველყოფა;\n- აუდიტის დეპარტამენტის მიერ შემუშავებული რეკომენდაციების შესრულების მონიტორინგის უზრუნველყოფა;\n- შიდა აუდიტის ხარისხის უზრუნველყოფის და მისი გაუმჯობესების პროგრამის შემუშავებისა და განხორციელების უზრუნველყოფა.\n\nმართვა:\n- შიდა აუდიტის დეპარტამენტის საქმიანობის ხელმძღვანელობა და მართვა;\n- შიდა აუდიტის დეპარტამენტის მიერ მიღებული გადაწყვეტილებების და  დავალებების შესრულების კონტროლი;\n- შიდა აუდიტის თანამშრომელთა მიერ მათზე დაკისრებული ფუნქცია-მოვალეობების შესრულების და შინაგანაწესის დაცვის კონტროლი და შეფასება;\n- შიდა აუდიტის დეპარტამენტის ძლიერი და სუსტი მხარეების ანალიზი. გამოვლენილი ხარვეზების გამოსასწორებლად რეკომენდაციების შემუშავება და მათი განხორციელების ხელშეწყობა;\n- შიდა აუდიტის დეპარტამენტის მიერ გაწეული საქმიანობის და მისი შედეგების შესახებ ანგარიშების და პრეზენტაციების მომზადება და წარდგენა.\n\nდამატებითი ფუნქციები (სამოქალაქო/სამხედრო პერსონალი):\n- მინისტრის ცალკეული მითითებებისა და დავალებების შესრულება;\n- უცხოელ პარტნიორებთან თანამშრომლობა;\n- ოფიციალურ ვიზიტებში, კონფერენციებსა და სემინარებში მონაწილეობა;\n- შიდა აუდიტის დეპარტამენტის დებულებით, მინისტრის სამართლებრივი აქტებით და კანონმდებლობით განსაზღვრული სხვა ფუნქციების შესრულება.","additional_requirements":"- უმაღლესი განათლება (იურიდიული, ეკონომიკური, საბუღალტრო აღრიცხვა,  ფინანსები, ბიზნესის ადმინისტრირება და მართვა), სასურველია მაგისტრის აკადემიური ხარისხი;\n- შესაბამის სფეროში მუშაობის არანაკლებ 5 წლის გამოცდილება, მათ შორის 2 წელი ხელმძღვანელ თანამდებობაზე (უპირატესობა მიენიჭება საჯარო სექტორში შიდა აუდიტორად მუშაობის გამოცდილებას;  ასევე სახელმწიფო აუდიტის სამსახურში აუდიტორის სპეციალობით ან საჯარო სექტორში ინსპექტირების განხრით მუშაობის გამოცდილებას);\n- ნორმატიულ აქტებთან მუშაობის გამოცდილება;","additional_info":"საქართველოს თავდაცვის სამინისტროს სამოქალაქო ოფისის ვაკანტურ თანამდებობებზე ჩასატარებელი კონკურსის პროგრამა, ეტაპები, პირობები, ჩატარების წესი\n\nმუხლი 1.\nსაქართველოს თავდაცვის სამინისტროს სამოქალაქო ოფისის ვაკანტურ თანამდებობებზე ჩასატარებელი კონკურსის (შემდგომში კონკურსი) მიზანია მაღალკვალიფიციური საჯარო მოხელეების შერჩევა;\n\nმუხლი 2.\n1. კონკურსში მონაწილეობის მიღების უფლება ეძლევა საქართველოს ქმედუნარიან მოქალაქეს, რომელსაც აქვს სათანადო ცოდნა და გამოცდილება, მიაღწია 21 წლის ასაკს და ფლობს საქართველოს სახელმწიფო ენას;\n2. საჯარო სამსახურის ბიუროს მიერ ადმინისტრირებულ ვებგვერდზე (www.hr.gov.ge) ველში -„ჩემი რეზიუმე“ – „დამატებითი დოკუმენტაცია“ - კანდიდატმა აუცილებლად უნდა ატვირთოს:\n• სურათი (3\\4);\n• პირადობის დამადასტურებელი მოწმობის ასლი;\n• უმაღლესი განათლების დამადასტურებელი დიპლომის, აგრეთვე საკვალიფიკაციო მოთხოვნებით განსაზღვრული შესაბამისი გამოცდების ჩაბარების დამადასტურებელი სერტიფიკატების ასლები;\n• შრომის წიგნაკის ან შრომითი ურთიერთობის დამადასტურებელი დოკუმენტების ასლები;\n• 2 (ორი) სავალდებულო სარეკომენდაციო წერილი, მათ შორის, ერთი მიმდინარე ან წინა სამსახურიდან.\n3. კონკურსის ეტაპზე გასვლის უფლებას იპოვებს კანდიდატი, რომლის მიერ საჯარო სამსახურის ბიუროს მიერ ადმინისტრირებულ ვებგვერდზე (www.hr.gov.ge) ატვირთული დოკუმენტაციით საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისიის სამდივნოს მიერ დადგინდება მისი შესაბამისობა საკვალიფიკაციო მოთხოვნებთან.\n4. კონკურსი ტარდება ერთ ეტაპად,  გასაუბრების ფორმით შემდეგ ვაკანტურ თანამდებობებზე:\n• ადმინისტრაციის უფროსი;\n• ადმინისტრაციის უფროსის მოადგილე (3-საშტატო თანამდებობა);\n• ადამიანური რესურსების მართვისა და პროფესიული განვითარების დეპარტამენტის უფროსის მოადგილე;\n• საზოგადოებრივ საქმეთა დეპარტამენტის უფროსი;\n• საზოგადოებრივ საქმეთა დეპარტამენტის უფროსის მოადგილე;\n• საზოგადოებრივ საქმეთა დეპარტამენტის საზოგადოებასთან ურთიერთობის სამმართველოს უფროსი;\n• საზოგადოებრივ საქმეთა დეპარტამენტის საზოგადოებასთან ურთიერთობის სამმართველოს შემეცნებით-საგანმანათლებლო ცენტრის უფროსი;\n• საინფორმაციო ტექნოლოგიების დეპარტამენტის უფროსი;\n• პარლამენტთან ურთიერთობისა და სამართლებრივ საკითხთა დეპარტამენტის უფროსის მოადგილე.\n5. ამ მუხლის მე-5 პუნქტით განსაზღვრულ ვაკანტურ თანამდებობებზე კონკურსი ითვლება გავლილად გასაუბრების წარმატებით გავლის შემთხვევაში.\n6. კონკურსი ტარდება ორ ეტაპად: პირველი ეტაპი - ტესტირება, მეორე ეტაპი - გასაუბრება შემდეგ ვაკანტურ თანამდებობებზე:\n• შიდა აუდიტის დეპარტამენტის უფროსი;\n• პარლამენტთან ურთიერთობისა და სამართლებრივ საკითხთა დეპარტამენტის სასამართლოებში წარმომადგენლობის სამმართველოს მთავარი სპეციალისტი (2-საშტატო თანამდებობა).\n7. ამ მუხლის მე-7 პუნქტით განსაზღვრულ ვაკანტურ თანამდებობებზე კონკურსის მეორე ეტაპზე (გასაუბრება) გადავა 10 საუკეთესო ქულის მქონე კანდიდატი, რომელიც გადალახავს ტესტის 60%-ს. საუკეთესო ქულის მქონე 10 კანდიდატის ვერ გამოვლენის შემთხვევაში, საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია უფლებამოსილია, კანდიდადტთა მითითებული რაოდენობა შეავსოს იმ კანდიდატებისაგან, რომლებმაც გადალახეს ტესტის 50% და აქვთ საუკეთესო ქულები. \n8. ამ მუხლის მე-7 პუნქტით განსაზღვრულ ვაკანტურ თანამდებობებზე კონკურსი ითვლება გავლილად ტესტის და გასაუბრების წარმატებით გავლის შემთხვევაში.\n9. კონკურსი ტარდება სამ ეტაპად: პირველი ეტაპი - ინგლისურის ენის ტესტი,  მეორე ეტაპი - წერითი დავალება, მესამე ეტაპი - გასაუბრება შემდეგ ვაკანტურ პთანამდებობაზე:\n• საერთაშორისო ურთიერთობებისა და ევროატლანტიკური ინტეგრაციის დეპარტამენტის ევრო-ატლანტიკური ინტეგრაციის სამმართველოს უფროსის მოადგილე;\n10. ამ მუხლის მე-10 პუნქტით განსაზღვრულ ვაკანტურ თანამდებობაზე  კონკურსის მეორე ეტაპზე გადავა კანდიდატი, რომელიც  ინგლისური ენის ტესტში მოიპოვებს  76 ქულას.\n11. ამ მუხლის მე-10 პუნქტით განსაზღვრულ ვაკანტურ თანამდებობაზე კონკურსის მესამე ეტაპზე გადავა 10 საუკეთესო ქულის მქონე კანდიდატი, რომელიც გადალახავს წერითი დავალების 60%-ს. საუკეთესო ქულის მქონე 10 კანდიდატის ვერ გამოვლენის შემთხვევაში, საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია უფლებამოსილია, კანდიდადტთა მითითებული რაოდენობა შეავსოს იმ კანდიდატებისაგან, რომლებმაც გადალახეს წერითი დავალების  50% და აქვთ საუკეთესო ქულები. \n12. ამ მუხლის მე-10 პუნქტით განსაზღვრულ ვაკანტურ თანამდებობაზე  კონკურსი ითვლება გავლილად ინგლისური ენის ტესტის, წერითი დავალებისა და გასაუბრების წარმატებით გავლის შემთხვევაში.\n13. განაცხადების მიღების ვადაა 2014 წლის 17 თებერვლიდან 27 თებერვლის ჩათვლით.\n14. კონკურსში მონაწილეობისათვის კანდიდატი უფლებამოსილია წარადგინოს განაცხადი მხოლოდ ერთ ვაკანტურ თანამდებობაზე.\n15. კანდიდატი, რომლის მონაცემებიც არ შეესაბამება შესაბამისი ვაკანტური თანამდებობისათვის განსაზღვრულ მოთხოვნებს (მათ შორის, საკვალიფიკაციო მოთხოვნებს) ან სრულყოფილად არ წარმოადგენს ამ მუხლის მე-3 პუნქტით განსაზღვრულ დოკუმენტაციას, არ ექნება სამოტივაციო წერილი წარმოდგენილი ან/და ვისაც ერთზე მეტ ვაკანტურ თანამდებობაზე ექნება განაცხადი შემოტანილი, მოიხსნება კონკურსიდან. \n16. კანდიდატის გასაუბრებაზე, ტესტირებაზე და წერით დავალებაზე გამოუცხადებლობა ან დაგვიანებით გამოცხადება წარმოადგენს კანდიდატის შესაბამის ეტაპზე დაუშვებლობის საფუძველებს, მიუხედავად იმისა, გამოუცხადებლობა ან დაგვიანება საპატიო მიზეზით იყო გამოწვეული თუ არა.\n17. კანდიდატს, რომელიც არ დაიშვება კონკურსის პირველ ან შემდეგ ეტაპზე, ეცნობება საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისიის სამდივნოს მიერ,  ელექტრონული ფოსტის მეშვეობით, კონკურსის შემდგომი გაგრძელების შეუძლებლობის თაობაზე. \n\nმუხლი 3.\nსაკონკურსო პროგრამის თემატიკად განისაზღვრება საქართველოს თავდაცვის მინისტრის 2014 წლის 12 თებერვლის N10 ბრძანებით დამტკიცებული „საქართველოს თავდაცვის სამინისტროს სამოქალაქო ოფისის საჯარო მოხელეთა დამატებითი საკვალიფიკაციო მოთხოვნების დამტკიცების შესახებ“.\n\nმუხლი 4.\nთითოეული ვაკანტური თანამდებობისათვის გასაუბრებას ატარებს უშუალოდ საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია, ხოლო ტესტირებას და წერით დავალებას საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია - სსიპ საქართველოს იუსტიციის სასწავლო ცენტრის მეშვეობით.\n\nმუხლი 5.\n1. ტესტირება და წერითი დავალება ტარდება სსიპ საქართველოს იუსტიციის სასწავლო ცენტრის მიერ განსაზღვრულ მისამართზე.\n2. ტესტირების და წერითი დავალების  10 საუკეთესო ქულის მქონე კანდიდატის სია გამოქვეყნდება საქართველოს თავდაცვის სამინისტროს ვებ-გვერდზე ( www.mod.gov.ge)\n\nმუხლი 6.\n1. ტესტის დაწყებამდე უფლებამოსილი პირი ვალდებულია ინსტრუქტაჟი ჩაუტაროს კანდიდატებს, აუხსნას მათ ტესტების ამოხსნის მეთოდიკა, პასუხების ფურცლის შევსების წესი და სხვა საკითხები, რომლებიც აუცილებელია ტესტირების ჩატარებისათვის.\n2. ტესტის შევსების პროცესში დაუშვებელია საკანონმდებლო მასალის, კანონთა კომენტარების, სახელმძღვანელოების ან სხვა ანალოგიური მასალის, ასევე აუდიო ან სხვა ტექნიკური საშუალებების გამოყენება.\n3. კანდიდატი, რომელიც შემჩნეული იქნება საკანონმდებლო მასალის, თემატური მასალის ან/და ტექნიკური საშუალების გამოყენებაში, მოიხსნება ტესტირებიდან და ვერ გადავა გასაუბრების ეტაპზე.\n4. ტესტირებაზე და წერით დავალებაზე წესრიგის დარღვევის (სხვა კანდიდატთან საუბარი, ხმაური და სხვა, რაც ხელს უშლის ტესტირების მშვიდ გარემოში ჩატარებას) გამო კანდიდატის გაძევების შემთხვევაში, კანდიდატი ვერ გადავა შემდეგ  ეტაპზე.\n5. კანდიდატების პროფესიული კომპეტენციის შესაფასებლად გამოყენებული იქნება პროფესიული ტესტი (ტესტი შედგება პირობისა და 4 სავარაუდო პასუხისგან, რომელთაგან მხოლოდ ერთი არის სწორი).\n6. ტესტირების შედეგები (კანდიდატის ინდივიდუალური ქულა) კანდიდატს ეცნობება ტესტირების დასრულებისთანავე.\n7. წერით გამოცდაზე კანდიდატებმა უნდა დაწერონ ნაშრომი მათი პროფესიული სფეროს შესაბამის საკითხზე. ნაშრომები შეფასდება წინასწარ შემუშავებული კრიტერიუმების მიხედვით. კანდიდატებს  გამოცდის დაწყებისთანავე განემარტებათ წერითი დავალების შესრულების წესი და ზოგადი კრიტერიუმები, რომლის მიხედვითაც უნდა შესრულდეს ნაშრომი.\n8. წერითი გამოცდის შედეგები კანდიდატებს ინდივინდუალურად ეცნობებათ გამოცდის დამთავრებიდან 10 დღის ვადაში.\n9. ტესტის ადმინისტრირების პროცესთან დაკავშირებით პრეტენზიების შემთხვევაში კანდიდატებს ტესტირების დასრულების შემდეგ შეუძლია მიმართოს იუსტიციის სასწავლო ცენტრს და დაწეროს საპრეტენზიო განცხადება  2 სამუშაო დღის ვადაში.\n10. ტესტის შინაარსობრივ მხარესთან დაკავშირებით პრეტენზიების შემთხვევაში, კანდიდატებს ტესტირების დასრულების შემდეგ შეუძლია მიმართოს იუსტიციის სასწავლო ცენტრს და დაწეროს განცხადება შესრულებული ნაშრომის გადახედვის თაობაზე, ტესტირების დასრულებიდან 2 სამუშაო დღის ვადაში.\n11. წერითი დავალების ნაშრომის გადახედვის შემდეგ, კანდიდატებს სურვილის შემთხვევაში შეუძლია დაწეროს არგუმენტირებული საპრეტენზიო განცხადება, გამოცდის დამთავრებიდან 5 სამუშაო დღის განმავლობაში. აღნიშნულ განცხადებას განიხილავს ექსპერტთა საბჭო. ექსპერტთა საბჭოს მიერ მომზადებული წერილობითი დასკვნა კანდიდატს მიეწოდება გასაჩივრების ვადის დასრულებიდან  10 სამუშაო დღის ვადაში.\n\nმუხლი 7.\t\nტესტირებაზე/გასაუბრებაზე დარბაზში დაიშვებიან მხოლოდ კანდიდატები და უფლებამოსილი პირები. \n\nმუხლი 8.\n1. გასაუბრებისას ფასდება კანდიდატის ცოდნის, პროფესიული ჩვევების, კვალიფიკაციის, შესაძლებლობებისა და პიროვნული თვისებების დასაკავებელი თანამდებობისადმი წაყენებულ მოთხოვნებთან შესაბამისობა.\n2. გასაუბრება წარიმართება ობიექტურობის, არადისკრიმინაციულობის და კორექტულობის პრინციპების დაცვით. გასაუბრების მეთოდები, დასმული კითხვები უნდა იყოს კორექტული, ხოლო კომისია - კეთილგანწყობილი და არ ახდენდეს კანდიდატზე ფსიქოლოგიურ გავლენას.\n3. გასაუბრების დღეს ყველა კანდიდატი უნდა გამოცხადდეს საქართველოს თავდაცვის სამინისტროში (მისამართი - თბილისი, გენერალ გ. კვინიტაძის 20) კომისიის მიერ განსაზღვრული გრაფიკის შესაბამისად. კანდიდატმა თან უნდა იქონიონ პირადობის დამადასტურებელი დოკუმენტი.\n4. პირადობის დამადასტურებელი დოკუმენტის გარეშე გამოცხადებული კანდიდატი გასაუბრებაზე არ დაიშვება.\n\nმუხლი 9.\n1. კანდიდატს საპრეტენზიო კომისიისადმი (საქართველოს თავდაცვის სამინისტროში, მისამართი- თბილისი, გენერალ გ. კვინიტაძის 20) მიმართვის უფლება აქვს კონკურსის შედეგების გაცნობიდან არაუგვიანეს 2 სამუშაო დღისა.\n2. კონკურსის შედეგებზე მიღებული გადაწყვეტილების შესახებ კანდიდატს წერილობით ეცნობება არაუგვიანეს 5 დღის ვადაში.","qualifications":{"degree":"Bachelor's Degree","work_experience":"5 years","profession":null,"age":"21 From","knowledge_legal_acts":"- საქართველოს კონსტიტუცია;\n- \"საჯარო სამსახურის შესახებ“ საქართველოს კანონი;\n- საქართველოს ზოგადი ადმინისტრაციული კოდექსი; \n- \"საქართველოს მთავრობის სტრუქტურის, უფლებამოსილებისა და საქმიანობის წესის შესახებ“ საქართველოს კანონი; \n- \"საქართველოს თავდაცვის სამინისტროს დებულების დამტკიცების შესახებ” საქართველოს მთავრობის 2013 წლის 22 ნოემბრის N297 დადგენილება;\n- \"სახელმწიფო აუდიტის სამსახურის შესახებ“ საქართველოს კანონი; \n- \"სახელმწიფო შიდა ფინანსური კონტროლის შესახებ“ საქართველოს კანონი; \n- \"საჯარო სამსახურში ინტერესთა შეუთავსებლობისა და კორუფციის შესახებ“ საქართველოს კანონი;\n- \"შიდა კონტროლთან დაკავშირებული საკითხების განმხილველი საბჭოს (ჰარმონიზაციის ცენტრის) დებულების დამტკიცების შესახებ“ საქართველოს მთავრობის 2010 წლის 9 ნოემბრის №345 დადგენილება; \n- \"სამხედრო სამსახურის გავლის შესახებ დებულების თაობაზე“ საქართველოს პრეზიდენტის 1998 წლის 26 ოქტომბრის N609 ბრძანებულება;\n- \"შიდა აუდიტის სტანდარტების დამტკიცების შესახებ“ საქართველოს მთავრობის 2010 წლის 30 ივლისის №1015 განკარგულება; \n- \"შიდა აუდიტორთა ეთიკის კოდექსის დამტკიცების შესახებ“ საქართველოს მთავრობის 2010 წლის 30 ივლისის №1016 განკარგულება;\n- \"შიდა აუდიტის მეთოდოლოგიის დამტკიცების შესახებ“ საქართველოს მთავრობის 2010 წლის 30 ივლისის №1014 განკარგულება;\n- \"შიდა აუდიტორთა სახელმძღვანელო პრინციპების დამტკიცების შესახებ“ საქართველოს მთავრობის 2010 წლის 30 ივლისის №1013 განკარგულება;\n- \"სახელმწიფო სექტორში რისკის მართვის სახელმძღვანელოს დამტკიცების თაობაზე“ საქართველოს ფინანსთა მინისტრის 2011 წლის 30 დეკემბრის №644 ბრძანება;\n- \"საქართველოს თავდაცვის სამინისტროს სამხედრო მოსამსახურეთა, სახელმწიფო სპეციალური წოდების მქონე და სამოქალაქო პირთა შრომის ანაზღაურების, სოციალური დაცვისა და მატერიალური უზრუნველყოფის შესახებ” საქართველოს თავდაცვის მინისტრის 2007 წლის 26 სექტემბრის N560 ბრძანება;"},"computers":[{"program":"Microsoft Office Word","knowledge":"Good"},{"program":"Microsoft Office Excel","knowledge":"Good"},{"program":"Microsoft Office PowerPoint","knowledge":"Good"},{"program":"Microsoft Office Outlook","knowledge":"Good"}],"languages":[{"language":"English","writing":"Good","reading":"Good"}]}