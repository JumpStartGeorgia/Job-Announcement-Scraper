{"general":{"position":"Senior Nurse at the Medicines Medical Equipment Management Division","provided_by":"Tbilisi Ambulance Center","category":"Healthcare","deadline":"2014/03/13","salary":"750 GEL","num_positions":"13","location":"Tbilisi","job_type":"Full Time","probation_period":"3 months","vacancy_id":"13430"},"contact":{"address":"თბილისი, ქერჩის ქ. N8","phone":"(032) 2547099","contact_person":"ნათია კუჭავა"},"job_description":"*რაიონული სამსახურის მენეჯერთან ერთად უზრუნველყოფს რაიონული სამსახურის სახელზე რიცხული ავეჯის, სამედიცინო-ტექნიკური აღჭურვილობის, საკომუნიკაციო საშუალებების, მედიკამენტების აღრიცხვის, შენახვის, ხარჯვის, რემონტის, ჩამოწერის (და ა.შ.) ორგანიზაციული საკითხების მოგვარებას;\n*რაიონული სამსახურის მენეჯერთან ერთად უზრუნველყოფს რაიონული სამსახურის სანიტარიულ-ჰიგიენურ ნორმებზე, სადეზინფექციო სამუშაოებზე, სამედიცინო ნარჩენების შეგროვება-შენახვა-გატანის პროცესზე ზედამხედველობას;\n*რაიონული სამსახურის მენეჯერთან ერთად აკონტროლებს სასწრაფო სამედიცინო დახმარების სპეციალური ავტოსატრანსპორტო საშუალებების აღჭურვას, აღჭურვილობის ტექნიკურ გამართულობას და მის სანიტარიულ მდგომარეობას, საჭიროების შემთხვევაში ასუფთავებს მათ;\n*რაიონული სამსახურის მენეჯერთან ერთად უზრუნველყოფს სპეციალურ აღრიცხვას დაქვემდებარებული მედიკამენტების ხარჯვა-აღრიცხვას და შენახვის წესების დაცვას, აკონტროლებს ვარგისიანობის ვადებს. ვადის გასვლის შემთხვევაში რაიონული სამსახურის მენეჯერთან ერთად ადგენს  და ცენტრის შესაბამის სამსახურს გადასცემს აქტს და მედიკამენტებს, განადგურების მიზნით;\n*ახორციელებს დახარჯული ჟანგბადის ბალონების აღრიცხვას და შედარებას ცენტრის შესაბამის სამსახურთან;\n*ახორციელებს ცენტრის შესაბამისი სტრუქტურული ერთეულებიდან მედიკამენტების, სამედიცინო-ტექნიკური აღჭურვილობის, ასევე  საკომუნიკაციო საშუალებების (და ა.შ) მიღებას;\n*აკონტროლებს და აანალიზებს მედიკამენტების ხარჯვას, მათ შორის სპეციალურ კონტროლს დაქვემდებარებული მედიკამენტების ხარჯვას;\n*რაიონულ სამსახურში აკონტროლებს მედიკამენტების ყოველდღიურ, ყოველკვირეულ მარაგებს;\n*ზედამხედველობას უწევს რაიონული სამსახურის სამედიცინო და სტატისტიკური დოკუმენტაციით მომარაგებას, აღრიცხვას და შენახვას;\nახორციელებს გახარჯული მედიკამენტების და სამედიცინო დანიშნულების საგნების ასახვას ელექტრონულ პროგრამაში;\n*აღრიცხავს თითოულ სასწრაფო სამედიცინო დახმარების სპეციალური ავტოსატრანსპორტო საშუალებებზე რიცხულ ტრიაჟის ფურცლებს.\n*აკონტროლებს სამედიცინო ყუთების, ჩანთების, ასევე ავტომობილების აღჭურვილობის არსებულ ნორმასთან შესაბამისობას.","additional_requirements":"ა) უმაღლესი ან პროფესიული სამედიცინო განათლება (სპეციალობა - საექთნო საქმე, ფარმაცია);\nბ) ექთნად მუშაობის არანაკლებ 1 წლიანი გამოცდილება;\nგ)ქალაქ თბილისის მერიის საჯარო სამართლის იურიდიული პირის – სასწრაფო სამედიცინო დახმარების ცენტრის ნებისმიერ პოზიციაზე შეიძლება მიღებულ იქნეს პირი, რომელიც:\nა) არის საქართველოს ქმედუნარიანი მოქალაქე;\nბ) ფლობს საქართველოს სახელმწიფო ენას;\nგ) აკმაყოფილებს ვაკანტური პოზიციის მიმართ წაყენებულ მოთხოვნებს;\nდ) გააჩნია სათანადო ცოდნა და გამოცდილება;\nე) აქვს: \nე.ა) მაღალი დატვირთვის პირობებში მუშაობის უნარი; \nე.ბ) კარგი კომუნიკაციური უნარები; \nე.გ) პასუხისმგებლობის მაღალი დონე;\nე.დ) გამართულად წერისა და მეტყველების კულტურა;\nე.ე) გუნდური და დამოუკიდებლად მუშაობის უნარი;\nე.ვ) ანალიტიკური აზროვნების უნარი;\nე.ზ) სტრესულ სიტუაციებში ადექვატური რეაგირების უნარი.","additional_info":"1. სსიპ „სასწრაფო სამედიცინო დახმარების ცენტრში“ კონკურსის ჩატარების წესი და საკონკურსო-საატესტაციო კომისიის დებულება\n\nთავი I. ზოგადი დებულებები\n\nმუხლი 1. გამოყენების სფერო\n\n1. სსიპ „სასწრაფო სამედიცინო დახმარების ცენტრში“ კონკურსის ჩატარების წესი და საკონკურსო-საატესტაციო კომისიის დებულება (შემდგომში – დებულება) ვრცელდება სსიპ „სასწრაფო სამედიცინო დახმარების ცენტრში“ (შემდგომში – ცენტრი) თანამდებობის კონკურსის წესით დაკავების მსურველ კანდიდატებზე და განსაზღვრავს ცენტრში კონკურსის ჩატარებისა და საკონკურსო-საატესტაციო კომისიის საქმიანობას.\n2. ცენტრის საკონკურსო-საატესტაციო კომისია იქმნება და საქმიანობას წარმართავს აღნიშნული დებულების შესაბამისად.\n\nმუხლი 2. კონკურსის პრინციპები\n\nცენტრში კონკურსი ტარდება ობიექტურობის, გამჭვირვალობის, არადისკრიმინაციულობის, საჯაროობის, კოლეგიურობის და კორექტულობის პრინციპების გათვალისწინებით.\nმუხლი 3. საკონკურსო-საატესტაციო კომისიის ფუნქციები\n\nკომისიის ფუნქციებია:\nა) კანდიდატის კვალიფიკაციის, პროფესიული დონის, შესაძლებლობებისა და პიროვნული თვისებების შეფასების პროცედურის წარმართვა;\nბ) თანამდებობაზე დანიშვნის უფლების მქონე პირისათვის კონკურსანტის შეფასების თაობაზე დასკვნის წარდგენა.\n\nმუხლი 4. საკონკურსო-საატესტაციო კომისიის შემადგენლობა და დანიშვნის წესი \n\nცენტრში კონკურსს ატარებს საკონკურსო-საატესტაციო კომისია, რომლის შემადგენლობაში შედიან: კომისიის თავმჯდომარე, კომისიის თავმჯდომარის მოადგილე, კომისიის წევრები და ცენტრის ადმინისტრაციული სამსახურის თანამშრომელი - კომისიის მდივანი. \n\nმუხლი 5. საკონკურსო-საატესტაციო კომისიის თავმჯდომარე\n\n1. კომისიის თავმჯდომარეს ცენტრის დირექტორის (შემდგომში – დირექტორი) წარდგინებით ნიშნავს საჯარო სამსახურის ბიურო.\n2. კომისიის თავმჯდომარე:\nა) განსაზღვრავს კომისიის წევრთა შემადგენლობას და ნიშნავს კომისიის წევრებს;\nბ) წარმართავს და ხელმძღვანელობს კომისიის საქმიანობას;\nგ) კომისიის წევრთაგან ნიშნავს თავმჯდომარის მოადგილეს, რომელიც ცვლის მას არყოფნის შემთხვევაში;\nდ) უფლებამოსილია კონკურსის ორგანიზებულად ჩატარების მიზნით შექმნას კომისიის სამდივნო;\nე) აუცილებელი საჭიროების შემთხვევაში, უფლებამოსილია კონკრეტულ ვაკანტურ თანამდებობაზე კანდიდატის შერჩევისას სათათბირო ხმის უფლებით ან ამ უფლების გარეშე მოიწვიოს შესაბამისი დარგის სპეციალისტი;\nვ) ახორციელებს სხვა უფლებამოსილებებს, რომელიც უკავშირდება კომისიის მუშაობას;\nზ) უფლებამოსილია, თავისი კომპეტენციის ფარგლებში, გამოსცეს ინდივიდუალური ადმინისტრაციულ-სამართლებრივი აქტი.\n\nმუხლი 6. საკონკურსო-საატესტაციო კომისიის საქმიანობა\n\nსაკონკურსო-საატესტაციო კომისიის საქმიანობის წესი, აგრეთვე კომისიის მოწვეულ წევრთა შრომის ანაზღაურების პირობები და ოდენობა განისაზღვრება საქართველოს კანონმდებლობით.\n\nმუხლი 7. საკონკურსო-საატესტაციო კომისიის რეგლამენტი\n\n1. კომისიის წევრებს შორის მოვალეობებს ანაწილებს და მუშაობის რეჟიმს განსაზღვრავს კომისიის თავმჯდომარე.\n2. კომისიის სხდომა უფლებამოსილია, თუ მას ესწრება კომისიის წევრთა ნახევარზე მეტი. კომისიის თითოეულ წევრს აქვს ერთი ხმის უფლება.\n3. კომისიის გადაწყვეტილება მიიღება ღია კენჭისყრით, დამსწრე კომისიის წევრთა ხმების უბრალო უმრავლესობით. ხმების თანაბრად გაყოფის შემთხვევაში გადამწყვეტია კომისიის სხდომის თავმჯდომარის ხმა.\n4. კომისიის სხდომა ფორმდება ოქმით, რომელსაც ადგენს კომისიის მდივანი და ხელს აწერენ კომისიის სხდომის თავმჯდომარე, დამსწრე წევრები და კომისიის მდივანი.\n5. კომისიის წევრს უფლება აქვს, თავისი განსხვავებული აზრი დაურთოს ოქმს, რის შესახებაც აღინიშნება ოქმში.\n\nმუხლი 8. კონკურსის ორგანიზება\n\nკონკურსის ჩატარების ორგანიზებას უზრუნველყოფს ცენტრის ადმინისტრაციული სამსახური.\n\nთავი II. კონკურსი\n\nმუხლი 9. კონკურსის მიზანი და ამოცანები \n\n1. კონკურსის მიზანია, ვაკანტური თანამდებობის მოთხოვნათა გათვალისწინებით, შესაბამისი კანდიდატის შერჩევა.\n2. კონკურსის ამოცანაა კანდიდატის პროფესიული ჩვევების, კვალიფიკაციის, შესაძლებლობებისა და პიროვნული თვისებების დასაკავებელი თანამდებობების მოთხოვნებთან შესაბამისობის დონის განსაზღვრა.\nმუხლი 10. კონკურსის გამოცხადება \n\n1. საჯარო კონკურსს, ვაკანტური თანამდებობის დასაკავებლად, ცენტრი აცხადებს საჯარო სამსახურის ბიუროს მიერ ადმინისტრირებული ვებგვერდის მეშვეობით. ამასთანავე, კანდიდატს განცხადების წარსადგენად ეძლევა არანაკლებ 10-დღიანი ვადა კონკურსის გამოცხადების დღიდან. \n2. კონკურსის გამოცხადების ხარჯებს (ასეთის არსებობის შემთხვევაში) ანაზღაურებს ცენტრი.\n3. კონკურსის შესახებ შეტყობინება უნდა შეიცავდეს შემდეგ მონაცემებს მაინც:\nა) შესაბამისი დაწესებულებისა და კონკურსის წესით შესავსები თანამდებობის დასახელებები;\nბ) კანდიდატის მიმართ წაყენებული მოთხოვნები;\nგ) შესასრულებელი სამუშაო;\nდ) თანამდებობრივი სარგოს ოდენობა;\nე) განცხადებისა და სხვა აუცილებელი საბუთების წარდგენის ვადა;\nვ) შესაბამისი საკონკურსო-საატესტაციო კომისიის მისამართი.\n4. კონკურსში მონაწილეობის უფლება აქვს საქართველოს ქმედუნარიან მოქალაქეს, რომელიც ფლობს სახელმწიფო ენას და აკმაყოფილებს ვაკანტური თანამდებობის მიმართ წაყენებულ მოთხოვნებს. კონკურსში მონაწილეთა ასაკი განისაზღვრება 21 წლიდან 65 წლამდე.\n\nმუხლი 11. კონკურსში მონაწილეობისათვის განცხადების წარდგენა\n\n1. კონკურსში მონაწილეობისათვის განცხადების წარდგენა შეიძლება მხოლოდ ელექტრონული ფორმით, საჯარო სამსახურის ბიუროს მიერ ადმინისტრირებული ვებგვერდის მეშვეობით.\n2. კონკურსში მონაწილეობის მიღებაზე განაცხადი შესაძლებელია გაკეთებულ იქნეს მხოლოდ ერთ აქტიურ ვაკანსიაზე. აღნიშნული მოთხოვნის დარღვევის შემთხვევაში, განმცხადებელი (კონკურსანტი) კარგავს კონკურსში მონაწილეობის უფლებას და მისი კანდიდატურა არ განიხილება.\n\nმუხლი 12. კონკურსის ჩატარების პროცედურა \n\n1. კონკურსი შეიძლება მოიცავდეს შემდეგ ეტაპებს:\nა) აპლიკაციების შეფასება/გადარჩევა;\nბ) ტესტირება;\nგ) საჭიროების შემთხვევაში გასაუბრება.\n2. კონკურსის პროგრამას, ფორმებს, პირობებსა და ჩატარების გრაფიკს განსაზღვრავს კომისია, დირექტორთან შეთანხმებით.\n3. აპლიკაციების შეფასებისა და გადარჩევისას, დგინდება კონკურსანტის შესაბამისობა კონკრეტულ ვაკანტური თანამდებობის საკვალიფიკაციო მოთხოვნებთან. \n4. იმ შემთხვევაში, თუკი ტესტირების შედეგად გამოვლინდა რამოდენიმე კვალიფიციური კანდიდატი, ტარდება გასაუბრება სპეციალიზირებულ თემაზე. \n5. ამ მუხლის მე-2 პუნქტში აღნიშნული ინფორმაციის საჯაროობას უზრუნველყოფს საკონკურსო-საატესტაციო კომისიის თავმჯდომარე.\n\nმუხლი 13. ტესტირება\n\n1. ტესტირება ტარდება წერილობითი ფორმით. ტესტირება შეიძლება მოიცავდეს როგორც ზოგადი უნარ-ჩვევების, ინტელექტის, პიროვნული მახასიათებლებისა და ასევე პროფესიულ ტესტს. პროფესიული ტესტირების თემატიკას დასაკავებელი თანამდებობის სპეციფიკის გათვალისწინებით ამტკიცებს დირექტორი.\n2. ტესტირების ეტაპზე გამარჯვებულად ჩაითვლებიან ის კანდიდატები, რომლებიც დააგროვებენ სხვა კანდიდატებთან შედარებით (ვაკანტური თანამდებობების რაოდენობის შესაბამისად) ქულათა მეტ რაოდენობას.\n\nმუხლი 14. გასაუბრება\n\nკომისია კანდიდატთან გასაუბრებისას იღებს ინფორმაციას კანდიდატის უნარ-ჩვევებზე, პროფესიულ კვალიფიკაციასა და გამოცდილებაზე, რომელიც საჭიროა ვაკანტური თანამდებობის დასაკავებლად.\n\nმუხლი 15. კანდიდატურების განხილვა და კონკურსის შედეგები\n\n1. კომისია საკონკურსო ეტაპ(ებ)ის დასრულების შემდეგ კანდიდატების დაუსწრებლად განიხილავს დასაკავებელ თანამდებობასთან თითოეული კანდიდატის შესაბამისობის საკითხს.\n2. კონკრეტულ ვაკანტურ ადგილზე კონკურსში მონაწილე ყველა კანდიდატს კენჭი ეყრება ცალ-ცალკე.\n3. კომისიის მიერ კენჭისყრისა და გადაწყვეტილების მიღების წესი განისაზღვრება ამ დებულების მე-8 მუხლის შესაბამისად.\n4. კონკურსის შედეგების მიხედვით, კომისია თითოეულ ვაკანტურ თანამდებობაზე დასანიშნად წარადგენს ერთ კანდიდატს, ან უარს აცხადებს კანდიდატის წარდგენაზე.\n5. კომისიის თავმჯდომარე, მისი არყოფნის შემთხვევაში კომისიის თავმჯდომარის მოადგილე ან კომისიის სხვა უფლებამოსილი პირი, გადაწყვეტილების მიღებიდან არა უგვიანეს 5 დღისა, წერილობით აცნობებს (ელექტრონული შეტყობინების საშუალებით) ყოველ კანდიდატს მის მიმართ გამოტანილ გადაწყვეტილებას, ხოლო თანამდებობაზე დამნიშვნელ პირს – კომისიის მიერ წამოყენებული კანდიდატის ან კანდიდატის წამოყენებაზე უარის თქმის შესახებ გადაწყვეტილებას.\n6. კომისიის მიერ თანამდებობაზე დასანიშნად წამოყენებული კანდიდატი ინიშნება თანამდებობაზე, თუ იგი კომისიის გადაწყვეტილების მიღებიდან 10 დღის ვადაში თანამდებობაზე მისი დანიშვნის უფლების მქონე პირს წარუდგენს ცენტრის დირექტორის 2014 წლის 20 იანვრის N1 ბრძანებით დამტკიცებულ სავალდებულო დოკუმენტებს. \n\nმუხლი 16. ჩაშლილი კონკურსი\n\nთუ კომისიამ უარი განაცხადა თანამდებობაზე დასანიშნად კანდიდატის წამოყენებაზე, ან ამ თანამდებობაზე არ იქნა მიღებული არც ერთი განცხადება, ამ თანამდებობაზე გამოცხადებული კონკურსი ითვლება ჩაშლილად.\n\nთავი III. დავის გადაწყვეტა\n\nმუხლი 17. საპრეტენზიო კომისია \n\n1. კონკურსის პროცედურებსა და შედეგებთან დაკავშირებული პრეტენზიების განხილვის მიზნით, დირექტორის ბრძანებით იქმნება საპრეტენზიო კომისია.\n2. საპრეტენზიო კომისიის წევრთა რაოდენობასა და შემადგენლობას განსაზღვრავს ცენტრის დირექტორი.\n3. საპრეტენზიო კომისიის შემადგენლობაში შედიან საპრეტენზიო კომისიის თავმჯდომარე, თავმჯდომარის მოადგილე და წევრები (მათ შორის, შეიძლება იყოს მოწვეული წევრი). კომისიის წევრი, რომელიც მონაწილეობდა კონკურსის რომელიმე ეტაპის ჩატარებაში, არ შეიძლება იყოს საპრეტენზიო კომისიაში.\n4. საპრეტენზიო კომისიის თავმჯდომარის არყოფნის შემთხვევაში მის მოვალეობას ასრულებს თავმჯდომარის მოადგილე.\n5. საპრეტენზიო კომისიის სხდომა უფლებამოსილია, თუ მას ესწრება წევრთა ნახევარზე მეტი. კომისიის თითოეულ წევრს აქვს ერთი ხმის უფლება.\n6. საპრეტენზიო კომისიის გადაწყვეტილება მიიღება დამსწრე კომისიის წევრთა ხმების უბრალო უმრავლესობით. ხმების თანაბრად გაყოფის შემთხვევაში გადამწყვეტია თავმჯდომარის ხმა.\n7. საპრეტენზიო კომისიის გადაწყვეტილება ფორმდება ოქმით, რომელსაც ხელს აწერენ საპრეტენზიო კომისიის სხდომის თავმჯდომარე და დამსწრე კომისიის წევრები.\n8. საპრეტენზიო კომისიის წევრს უფლება აქვს თავისი განსხვავებული აზრი დაურთოს ოქმს, რის შესახებაც ოქმში კეთდება შესაბამისი ჩანაწერი.\n9. კანდიდატს საპრეტენზიო კომისიისადმი მიმართვის უფლება აქვს კონკურსის თითოეული ეტაპის შედეგების გამოცხადებიდან არაუგვიანეს 2 დღისა. საპრეტეზიო კომისიის სახელზე შეტანილი განცხადება განიხილება არა უმეტეს 3 დღეში. მიღებული გადაწყვეტილების თანახმად შედგება ოქმი გამოვლენილი ხარვეზის შესახებ და საბოლოო გადაწყვეტილების მისაღებად წარედგინება საკონკურსო-საატესტაციო კომისიას.\n10. საბოლოო გადაწყვეტილებას იღებს საკონკურსო-საატესტაციო კომისია საპრეტენზიო კომისიის გადაწყვეტილების გათვალისწინებით. საკონკურსო-საატესტაციო კომისიას უფლება აქვს საჭიროების შემთხვევაში მოიწვიოს გაფართოებული სხდომა საპრეტენზიო კომისიის წევრთა მონაწილეობით.\n\nმუხლი 18. კონკურსის შედეგების გასაჩივრება \n\nკონკურსის პროცესთან ან შედეგებთან დაკავშირებული დავები განიხილება საპრეტენზიო კომისიის და სასამართლოს მეშვეობით.\n\n2. კონკურსი მოიცავს შემდეგ ეტაპებს:\nა) აპლიკაციების შეფასება/გადარჩევა (აპლიკაციების შეფასებისა და გადარჩევისას, დგინდება კონკურსანტის შესაბამისობა კონკრეტული ვაკანტური თანამდებობის საკვალიფიკაციო მოთხოვნებთან);\nბ) ტესტირება;\nგ) საჭიროების შემთხვევაში გასაუბრება;\n3. განათლებისა და სტაჟის დამადასტურებელი დოკუმენტების ასლები ატვირთული უნდა იყოს ველში \"დამატებითი დოკუმენტაცია\" წინააღმდეგ შემთხვევაში კანდიდატი ვერ გააგრძელებს კონკურსში მონაწილეობას\n4. კანდიდატს განაცხადის წარდგენის უფლება აქვს ცენტრის მიერ გამოცხადებული ვაკანსიებიდან მხოლოდ ერთ პოზიციაზე (ვაკანსიაზე), წინააღმდეგ შემთხვევაში კანდიდატი ვერ გააგრძელებს კონკურსში მონაწილეობას.\n5. ქალაქ თბილისის მერიის საჯარო სამართლის იურიდიული პირის – სასწრაფო სამედიცინო დახმარების ცენტრში ნებისმიერ პოზიციაზე კანდიდატების განაცხადების შეფასებისას უპირატესობა მიენიჭება სასწრაფო სამედიცინო დახმარების, საგანგებო ან მსგავსი ტიპის სამსახურში მუშაობის გამოცდილებას.","qualifications":{"degree":null,"work_experience":"1 year","profession":null,"age":"21 From","knowledge_legal_acts":"საქართველოს შრომის კოდექსი (ზოგადი ცოდნა), ქალაქ თბილისის მთავრობის 2013 წლის 26 ნოემბრის №29.07.1439 დადგენილებით დამტკიცებული ქალაქ თბილისის მერიის საჯარო სამართლის იურიდიული პირის – სასწრაფო სამედიცინო დახმარების ცენტრის წესდება (დებულება), ქალაქ თბილისის მერიის საჯარო სამართლის იურიდიული პირის – სასწრაფო სამედიცინო დახმარების ცენტრის შინაგანაწესი, „წამლისა და ფარმაცევტული საქმიანობის შესახებ“ საქართველოს კანონის, ფარმაცევტულ, სამედიცინო, სასწავლო, სამეცნიერო-კვლევით, საექსპერტო-დიაგნოსტიკურ დაწესებულებაში და საკონტროლო-ანალიზურ ლაბორატორიაში, ხანდაზმულთა, შეზღუდული შესაძლებლობების მქონე პირთა და მზრუნველობა მოკლებულ ბავშვთა დაწესებულებებში ნარკოტიკული საშუალებების, ფსიქოტროპული ნივთიერებებისა და პრეკურსორების ლეგალური ბრუნვის წესების დამტკიცების შესახებ საქართველოს შრომის ჯანმრთელობისა და სოციალური დაცვის მინისტრის 2003 წლის 21 ივლისის ბრძანება N 150/ნ-ის ცოდნა."},"computers":[{"program":"Microsoft Office Word","knowledge":"Good"},{"program":"Microsoft Office Excel","knowledge":"Good"}],"languages":[{"language":"Georgian","writing":"Good","reading":"Good"}]}