{"general":{"position":"ანალიტიკური დეპარტამენტის უფროსის მოადგილე","provided_by":"საქართველოს თავდაცვის სამინისტრო","category":"თავდაცვა/უშიშროება/უსაფრთხოება","deadline":"2014/06/15","salary":"1968 ლარი","num_positions":"1","location":"თბილისი","job_type":"სრული განაკვეთი","probation_period":"6 თვე","vacancy_id":"15836"},"contact":{"address":"გენერალ გ.კვინიტაძის 20","phone":"2950780","contact_person":"თემურ გიუაშვილი"},"job_description":"მართვა:\n- დეპარტამენტში გადაწყვეტილებებისა და გაცემული დავალებების შესრულების კონტროლი;\n- დეპარტამენტში მომზადებულ დოკუმენტების ვიზირება;\n- დეპარტამენტში კადრების შერჩევის, თანამდებობრივი დაწინაურებისა და გადაყვანის საკითხებში მონაწილეობა;\n- დეპარტამენტის საქმიანობის მიმდინარეობისა და შედეგების კონტროლი და დეპარტამენტის ეფექტიანი ფუნქციონირების უზრუნველყოფა;\n- დეპარტამენტის საორგანიზაციო საკითხების მოგვარების უზრუნველყოფა;\n- დეპარტამენტის უფროსის დროებით არყოფნის შემთხვევაში მის უფლება-მოვალეობების შესრულება.\n- დეპარტამენტის უფროსის მიერ დაკისრებული სხვა მოვალეობების შესრულება. \nანალიზი და დაგეგმვა:\n- დეპარტამენტზე დაკისრებული მოვალეობების განხორციელების დაგეგმვა-კოორდინაცია და ორგანიზება;\n- დეპარტამენტში შემოსული მასალების გადანაწილებაში მონაწილეობის მიღება;\n- დეპარტამენტის მუშაობის სწორედ დაგეგმვისა და წარმართვის პროცესის კოორდინაცია.\n- თავდაცვის სფეროში არსებული და საპროგნოზო ვითარების, გამოწვევებისა და საფრთხეების შესახებ ინფორმაციის მოპოვების, დამუშავებისა და სისტემატიზაციის პროცესის მართვა.\n- თავდაცვის სფეროში არსებული და საპროგნოზო ვითარების, გამოწვევებისა და საფრთხეების, პერსპექტიული თანამშრომლობის პოლიტიკურ-სტრატეგიული, საფინანსო-ეკონომიკური და სამხედრო-ტექნიკური ანალიზის პროცესის მართვა.საინფორმაციო, საინფორმაციო-ანალიტიკური და ანალიტიკური ხასიათის დოკუმენტების შემუშავების პროცესის მართვა.","additional_requirements":"- უმაღლესი განათლება (ჰუმანიტარული, საბუნებისმეტყველო, სოციალური და პოლიტიკური მეცნიერებები, ბიზნესის მართვა);\n- შესაბამის სფეროში მუშაობის არანაკლებ 4 წლის გამოცდილება, მათ შორის არანაკლებ 1 წელი ხელმძღვანელ თანამდებობაზე;\n- სასურველია ინგლისური ენის ცოდნა.","additional_info":"საქართველოს თავდაცვის სამინისტროს სამოქალაქო ოფისის ვაკანტურ თანამდებობებზე ჩასატარებელი კონკურსის პროგრამა, ეტაპები, პირობები, ჩატარების წესი\nმუხლი 1.\nსაქართველოს თავდაცვის სამინისტროს სამოქალაქო ოფისის ვაკანტურ თანამდებობებზე ჩასატარებელი კონკურსის (შემდგომში კონკურსი) მიზანია მაღალკვალიფიციური საჯარო მოხელეების შერჩევა;\nმუხლი 2.\n1.კონკურსში მონაწილეობის მიღების უფლება ეძლევა საქართველოს ქმედუნარიან მოქალაქეს, რომელსაც აქვს სათანადო ცოდნა და გამოცდილება, მიაღწია 21 წლის ასაკს და ფლობს საქართველოს სახელმწიფო ენას;\n2.კონკურსში გასვლის უფლებას იპოვებს კანდიდატი, რომლის მიერ საჯარო სამსახურის ბიუროს მიერ ადმინისტრირებულ ვებგვერდზე (www.hr.gov.ge) ატვირთული დოკუმენტაციით საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისიის სამდივნოს მიერ დადგინდება მისი შესაბამისობა საკვალიფიკაციო მოთხოვნებთან.\n3.საჯარო სამსახურის ბიუროს მიერ ადმინისტრირებულ ვებგვერდზე (www.hr.gov.ge) ველში -„ჩემი რეზიუმე“ – „დამატებითი დოკუმენტაცია“ - კანდიდატმა აუცილებლად უნდა ატვირთოს:\n•სურათი (3\\4);\n•პირადობის დამადასტურებელი მოწმობის ასლი;\n•უმაღლესი განათლების დამადასტურებელი დიპლომის ასლი;\n•შრომის წიგნაკის ან შრომითი ურთიერთობის დამადასტურებელი დოკუმენტების ასლები (ორგანიზაცია, თანამდებობა, დანიშვნისა და გათავისუფლების თარიღები);\n•2 (ორი) სავალდებულო სარეკომენდაციო წერილი, მათ შორის, ერთი მიმდინარე ან წინა სამსახურიდან.\n4.კონკურსი ტარდება ერთ ეტაპად, გასაუბრების ფორმით შემდეგ ვაკანტურ თანამდებობებზე:\n•გენერალური ინსპექციის უფროსი;\n•გენერალური ინსპექციის უფროსის მოადგილე (2 საშტატო ერთეული);\n•გენერალური ინსპექციის ფინანსური კონტროლის სამმართველოს უფროსი;\n•გენერალური ინსპექციის ინსპექტირების სამმართველოს მთავარი ინსპექტორი;\n•ანალიტიკური დეპარტამენტის უფროსის მოადგილე;\n•სახელმწიფო შესყიდვების დეპარტამენტის ელექტრონული შესყიდვების უზრუნველყოფის სამმართველოს უფროსის მოადგილე;\n•ნატო-ს კლასიფიცირებული ინფორმაციის უსაფრთხოების დეპარტამენტის საკომუნიკაციო და ინფორმაციული ტექნოლოგიების უსაფრთხოების განყოფილების უფროსი.\n5.ამ მუხლის მე-4 პუნქტით განსაზღვრულ ვაკანტურ თანამდებობებზე კონკურსი ითვლება გავლილად გასაუბრების წარმატებით გავლის შემთხვევაში.\n6.კონკურსი ტარდება სამ ეტაპად: პირველი ეტაპი - ინგლისურის ენის ტესტი, მეორე ეტაპი - წერითი დავალება, მესამე ეტაპი - გასაუბრება შემდეგ ვაკანტურ პთანამდებობაზე:\n•საქართველოს თავდაცვის სამინისტროს სამოქალაქო წარმომადგენელი გაერო-ში (ქ.ნიუ-იორკი, აშშ).\n7.ამ მუხლის მე-6 პუნქტით განსაზღვრულ ვაკანტურ თანამდებობაზე კონკურსის მეორე ეტაპზე გადავა კანდიდატი, რომელიც ინგლისური ენის ტესტში მოიპოვებს 76 ქულას.\n8.ამ მუხლის მე-6 პუნქტით განსაზღვრულ ვაკანტურ თანამდებობაზე კონკურსის მესამე ეტაპზე გადავა 10 საუკეთესო ქულის მქონე კანდიდატი, რომელიც გადალახავს წერითი დავალების 60%-ს. საუკეთესო ქულის მქონე 10 კანდიდატის ვერ გამოვლენის შემთხვევაში, საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია უფლებამოსილია, კანდიდადტთა მითითებული რაოდენობა შეავსოს იმ კანდიდატებისაგან, რომლებმაც გადალახეს წერითი დავალების 50% და აქვთ საუკეთესო ქულები. \n9.ამ მუხლის მე-6 პუნქტით განსაზღვრულ ვაკანტურ თანამდებობაზე კონკურსი ითვლება გავლილად ინგლისური ენის ტესტის, წერითი დავალებისა და გასაუბრების წარმატებით გავლის შემთხვევაში.\n10.განაცხადების მიღების ვადაა 2014 წლის 5 ივნისიდან 15 ივნისის ჩათვლით.\n11.კონკურსში მონაწილეობისათვის კანდიდატი უფლებამოსილია წარადგინოს განაცხადი მხოლოდ ერთ ვაკანტურ თანამდებობაზე.\n12.კანდიდატი, რომლის მონაცემებიც არ შეესაბამება შესაბამისი ვაკანტური თანამდებობისათვის განსაზღვრულ მოთხოვნებს (მათ შორის, საკვალიფიკაციო მოთხოვნებს) ან სრულყოფილად არ წარმოადგენს ამ მუხლის მე-3 პუნქტით განსაზღვრულ დოკუმენტაციას, არ ექნება სამოტივაციო წერილი წარმოდგენილი ან/და ვისაც ერთზე მეტ ვაკანტურ თანამდებობაზე ექნება განაცხადი შემოტანილი, ვერ გააგრძელებს კონკურსში მონაწილეობას. \n13.კანდიდატის გასაუბრებაზე, ტესტირებაზე და წერით დავალებაზე გამოუცხადებლობა ან დაგვიანებით გამოცხადება წარმოადგენს კანდიდატის შესაბამის ეტაპზე დაუშვებლობის საფუძველებს, მიუხედავად იმისა, გამოუცხადებლობა ან დაგვიანება საპატიო მიზეზით იყო გამოწვეული თუ არა.\n14.კანდიდატს, რომელიც არ დაიშვება გასაუბრებაზე ან შემდეგ ეტაპზე (საქართველოს თავდაცვის სამინისტროს სამოქალაქო წარმომადგენელი გაერო-ში (ქ.ნიუ-იორკი, აშშ)), ეცნობება საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისიის სამდივნოს მიერ, ელექტრონული ფოსტის მეშვეობით, კონკურსის შემდგომი გაგრძელების შეუძლებლობის თაობაზე. \nმუხლი 3.\nსაკონკურსო პროგრამის თემატიკად განისაზღვრება საქართველოს თავდაცვის მინისტრის 2014 წლის 12 თებერვლის N10 ბრძანებით დამტკიცებული „საქართველოს თავდაცვის სამინისტროს სამოქალაქო ოფისის საჯარო მოხელეთა დამატებითი საკვალიფიკაციო მოთხოვნების დამტკიცების შესახებ“.\nმუხლი 4.\nთითოეული ვაკანტური თანამდებობისათვის გასაუბრებას ატარებს უშუალოდ საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია, ხოლო ტესტირებას და წერით დავალებას საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია - სსიპ საქართველოს იუსტიციის სასწავლო ცენტრის მეშვეობით.\nმუხლი 5.\n1. ტესტირება და წერითი დავალება ტარდება სსიპ საქართველოს იუსტიციის სასწავლო ცენტრის მიერ განსაზღვრულ მისამართზე.\n2. ტესტირების და წერითი დავალების 10 საუკეთესო ქულის მქონე კანდიდატის სია გამოქვეყნდება საქართველოს თავდაცვის სამინისტროს ვებ-გვერდზე ( www.mod.gov.ge)\nმუხლი 6.\n1.ტესტის დაწყებამდე უფლებამოსილი პირი ვალდებულია ინსტრუქტაჟი ჩაუტაროს კანდიდატებს, აუხსნას მათ ტესტების ამოხსნის მეთოდიკა, პასუხების ფურცლის შევსების წესი და სხვა საკითხები, რომლებიც აუცილებელია ტესტირების ჩატარებისათვის.\n2.ტესტის შევსების პროცესში დაუშვებელია საკანონმდებლო მასალის, კანონთა კომენტარების, სახელმძღვანელოების ან სხვა ანალოგიური მასალის, ასევე აუდიო ან სხვა ტექნიკური საშუალებების გამოყენება.\n3.კანდიდატი, რომელიც შემჩნეული იქნება საკანონმდებლო მასალის, თემატური მასალის ან/და ტექნიკური საშუალების გამოყენებაში, მოიხსნება ტესტირებიდან და ვერ გადავა გასაუბრების ეტაპზე.\n4.ტესტირებაზე და წერით დავალებაზე წესრიგის დარღვევის (სხვა კანდიდატთან საუბარი, ხმაური და სხვა, რაც ხელს უშლის ტესტირების მშვიდ გარემოში ჩატარებას) გამო კანდიდატის გაძევების შემთხვევაში, კანდიდატი ვერ გადავა შემდეგ ეტაპზე.\n5.ინგლისურის ენის ტესტირების შედეგები (კანდიდატის ინდივიდუალური ქულა) კანდიდატს ეცნობება ტესტირების დასრულებისთანავე.\n6.წერით გამოცდაზე კანდიდატებმა უნდა დაწერონ ნაშრომი მათი პროფესიული სფეროს შესაბამის საკითხზე. ნაშრომები შეფასდება წინასწარ შემუშავებული კრიტერიუმების მიხედვით. კანდიდატებს გამოცდის დაწყებისთანავე განემარტებათ წერითი დავალების შესრულების წესი და ზოგადი კრიტერიუმები, რომლის მიხედვითაც უნდა შესრულდეს ნაშრომი.\n7.წერითი გამოცდის შედეგები კანდიდატებს ინდივინდუალურად ეცნობებათ გამოცდის დამთავრებიდან 10 დღის ვადაში.\n8.ტესტის ადმინისტრირების პროცესთან დაკავშირებით პრეტენზიების შემთხვევაში კანდიდატებს ტესტირების დასრულების შემდეგ შეუძლია მიმართოს იუსტიციის სასწავლო ცენტრს და დაწეროს საპრეტენზიო განცხადება 2 სამუშაო დღის ვადაში.\n9.ტესტის შინაარსობრივ მხარესთან დაკავშირებით პრეტენზიების შემთხვევაში, კანდიდატებს ტესტირების დასრულების შემდეგ შეუძლია მიმართოს იუსტიციის სასწავლო ცენტრს და დაწეროს განცხადება შესრულებული ნაშრომის გადახედვის თაობაზე, ტესტირების დასრულებიდან 2 სამუშაო დღის ვადაში.\n10.წერითი დავალების ნაშრომის გადახედვის შემდეგ, კანდიდატებს სურვილის შემთხვევაში შეუძლია დაწეროს არგუმენტირებული საპრეტენზიო განცხადება, გამოცდის დამთავრებიდან 5 სამუშაო დღის განმავლობაში. აღნიშნულ განცხადებას განიხილავს ექსპერტთა საბჭო. ექსპერტთა საბჭოს მიერ მომზადებული წერილობითი დასკვნა კანდიდატს მიეწოდება გასაჩივრების ვადის დასრულებიდან 10 სამუშაო დღის ვადაში.\nმუხლი 7.\t\nტესტირებაზე/გასაუბრებაზე დარბაზში დაიშვებიან მხოლოდ კანდიდატები და უფლებამოსილი პირები.\nმუხლი 8.\n1.გასაუბრებისას ფასდება კანდიდატის ცოდნის, პროფესიული ჩვევების, კვალიფიკაციის, შესაძლებლობებისა და პიროვნული თვისებების დასაკავებელი თანამდებობისადმი წაყენებულ მოთხოვნებთან შესაბამისობა.\n2.გასაუბრება წარიმართება ობიექტურობის, არადისკრიმინაციულობის და კორექტულობის პრინციპების დაცვით. გასაუბრების მეთოდები, დასმული კითხვები უნდა იყოს კორექტული, ხოლო კომისია - კეთილგანწყობილი და არ ახდენდეს კანდიდატზე ფსიქოლოგიურ გავლენას.\n3.გასაუბრების დღეს ყველა კანდიდატი უნდა გამოცხადდეს საქართველოს თავდაცვის სამინისტროში (მისამართი - თბილისი, გენერალ გ. კვინიტაძის 20) კომისიის მიერ განსაზღვრული გრაფიკის შესაბამისად. კანდიდატმა თან უნდა იქონიონ პირადობის დამადასტურებელი დოკუმენტი.\n4.პირადობის დამადასტურებელი დოკუმენტის გარეშე გამოცხადებული კანდიდატი გასაუბრებაზე არ დაიშვება.\nმუხლი 9.\n1.კონკურსის შედეგებზე მიღებული გადაწყვეტილების შესახებ კანდიდატს წერილობით ეცნობება არაუგვიანეს 5 დღის ვადაში.\n2.კანდიდატს საპრეტენზიო კომისიისადმი (საქართველოს თავდაცვის სამინისტროში, მისამართი- თბილისი, გენერალ გ. კვინიტაძის 20) მიმართვის უფლება აქვს კონკურსის შედეგების გაცნობიდან არაუგვიანეს 2 სამუშაო დღისა.","qualifications":{"degree":"ბაკალავრი","work_experience":"4 წელი","profession":null,"age":"21 დან","knowledge_legal_acts":"- საქართველოს კონსტიტუცია;\n- „საქართველოს თავდაცვის შესახებ” საქართველოს კანონი;\n- „თავდაცვის დაგეგმვის შესახებ” საქართველოს კანონი;\n- „საჯარო სამსახურის შესახებ” საქართველოს კანონი;\n- „საქართველოს თავდაცვის სამინისტროს დებულების დამტკიცების შესახებ” საქართველოს მთავრობის 2013 წლის 22 ნოემბრის №297 დადგენილება;\n- „საქართველოს თავდაცვის სამინისტროს ანალიტიკური დეპარტამენტის დებულების დამტკიცების შესახებ” საქართველოს თავდაცვის მინისტრის 2011 წლის 4 ნოემბრის №855 ბრძანება;\n- ეროვნულ უსაფრთხოებასა და თავდაცვის საკითხებთან დაკავშირებული სტრატეგიული და კონცეპტუალური დოკუმენტები (საქართველოს ეროვნული უსაფრთხოების კონცეფცია, საქართველოს ეროვნული სამხედრო სტრატეგია, საფრთხეების შეფასების დოკუმენტი, თავდაცვის სტრატეგიული მიმოხილვა, მინისტრის ხედვა 2013-2014)."},"computers":[{"program":"Microsoft Office Word","knowledge":"კარგი"},{"program":"Microsoft Office Excel","knowledge":"კარგი"},{"program":"Microsoft Office PowerPoint","knowledge":"კარგი"},{"program":"Microsoft Office Outlook","knowledge":"კარგი"}],"languages":[]}