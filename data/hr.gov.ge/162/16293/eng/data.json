{"general":{"position":"Deputy Head of the Internal Audit Department","provided_by":"Ministry of Defense of Georgia","category":"Audit","deadline":"2014/07/12","salary":"1968 GEL","num_positions":"1","location":"Tbilisi","job_type":"Full Time","probation_period":"6 months","vacancy_id":"16293"},"contact":{"address":"გენერალ გ.კვინიტაძის 20","phone":"2950780","contact_person":"თემურ გიუაშვილი"},"job_description":"მართვა:\n-შიდა აუდიტის დეპარტამენტის სტრატეგიული და წლიური გეგმების შემუშავების, მათი განხორციელების და შესრულებული სამუშაოს შეფასების უზრუნველყოფა; \n-დეპარტამენტის საჯარო მოსამსახურეთა საქმიანობის დაგეგმვა, ორგანიზება, ხელმძღვანელობა და ზედამხედველობა;\n-დეპარტამენტის მოკლევადიანი სამოქმედო გეგმების შემუშავება და მათი განხორციელების უზრუნველყოფა;\n-დეპარტამენტის ძლიერი და სუსტი მხარეების ანალიზი. გამოვლენილი ხარვეზების გამოსასწორებლად რეკომენდაციების შემუშავებასა და მათი განხორციელების ხელშეწყობაში მონაწილეობა;\n-ჩასატარებელი აუდიტის შესახებ წინადადებების მომზადება და დეპარტამენტის უფროსისათვის განსახილველად წარდგენა;\n-ჩასატარებელი აუდიტორული შემოწმების ინდივიდუალური გეგმის შედგენა, რომელიც განსაზღვრავს შიდა აუდიტის მოქმედების სფეროს, ამოცანებს, ხანგრძლივობას, რესურსების განაწილებას, შიდა აუდიტის განხორციელების მეთოდებს, ფარგლებს და აუდიტის სახეს, და დეპარტამენტის უფროსისთვის დასამტკიცებლად წარდგენა;\n-შიდა აუდიტორული შემოწმების საშუალებით თავდაცვის სამინისტროს, მისი სტრუქტურული ერთეულების და თავდაცვის სამინისტროს დაქვემდებარებული საჯარო სამართლის იურიდიული პირების  მართვისა და კონტროლის სისტემებისა და პროცედურების ეფექტიანობის, ადეკვატურობის და ეკონომიურობის ანალიზი, ხარვეზების გამოვლენასა და მათი აღმოფხვრის გზების განსაზღვრაში მონაწილეობა;\n-შიდა აუდიტორული შემოწმების ჩატარებით თავდაცვის სამინისტროს, მისი სტრუქტურული ერთეულების და თავდაცვის სამინისტროს დაქვემდებარებული საჯარო სამართლის იურიდიული პირების  წინაშე არსებული კორუფციული და სხვა სახის რისკების გამოვლენის და მათი მართვის ეფექტიანობის ანალიზი, ხარვეზების გამოვლენა და მათი აღმოფხვრის გზების განსაზღვრის პროცესში მონაწილეობა;\n-შიდა აუდიტორული შემოწმების ჩატარებით თავდაცვის სამინისტროს მიერ დასახული მიზნებისა და მათი შესრულების ეფექტიანობის ანალიზი, ხარვეზების გამოვლენასა და მათ აღმოსაფხვრელად რეკომენდაციების შემუშავებაში მონაწილეობა;\n-შიდა აუდიტორული შემოწმების ჩატარებით თავდაცვის სამინისტროს და მის დაქვემდებარებაში არსებული საჯარო სამართლის იურიდიული პირების მიერ რესურსების განაწილების და მათი გამოყენების ადეკვატურობის, ეკონომიურობის ანალიზი, ხარვეზების გამოვლენასა და მათ აღმოსაფხვრელად რეკომენდაციების შემუშავებაში მონაწილეობა;\n-დაგეგმილი და არაგეგმიური აუდიტორული შემოწმების განხორციელების უზრუნველყოფა;\n-განხორციელებული აუდიტორული შემოწმების ანგარიშების მომზადების უზრუნველყოფა;\n-ჩატარებული შიდა აუდიტორული შემოწმების შედეგების წინასწარი განხილვა, აუდიტორული ანგარიშის ვიზირება და დეპარტამენტის უფროსისათვის წარდგენა;\n-აუდიტის დეპარტამენტის მიერ შემუშავებული რეკომენდაციების შესრულების მონიტორინგის უზრუნველყოფა;\n-დეპარტამენტის საჯარო მოსამსახურეების მიერ წარმოდგენილი მოხსენებითი ბარათის განხილვა და დეპარტამენტის უფროსისათვის წარდგენა;\n-შიდა აუდიტის დეპარტამენტის მიერ გაწეული საქმიანობისა და მისი შედეგების შესახებ ანგარიშებისა და პრეზენტაციების მომზადებაში მონაწილოება;\n-დეპარტამენტში შემოსული დოკუმენტაციისა და ინფორმაციის განხილვა;\n-დეპარტამენტში მომზადებული დოკუმენტების ვიზირება;\n-შიდა აუდიტის ხარისხის უზრუნველყოფის და მისი გაუმჯობესების პროგრამის შემუშავებისა და განხორციელების უზრუნველყოფა;\n-საჯარო მოსამსახურეთა კვალიფიკაციის ამაღლების თაობაზე დეპარტამენტის უფროსთან შუამდგომლობა.\nდამატებითი ფუნქციები (სამოქალაქო/სამხედრო პერსონალი):\n-დეპარტამენტის უფროსის მითითებებისა და დავალებების შესრულება;\n-უცხოელ პარტნიორებთან თანამშრომლობა;\n-ოფიციალურ ვიზიტებში, კონფერენციებსა და სემინარებში მონაწილეობა;\n-შიდა აუდიტის დეპარტამენტის დებულებით, მინისტრის სამართლებრივი აქტებითა და კანონმდებლობით განსაზღვრული სხვა ფუნქციების შესრულება.","additional_requirements":"-უმაღლესი განათლება (სასურველი სპეციალობა: ან იურიდიული ან საბუღალტრო აღრიცხვა და აუდიტი ან ფინანსები ან ბიზნესის ადმინისტრირება და მართვა ანეკონომიკური), სასურველია მაგისტრის აკადემიური ხარისხი;\n-სამუშაო გამოცდილება არანაკლებ 4 წელი, მათ შორის 1 წელი ხელმძღვანელ თანამდებობაზე (უპირატესობა მიენიჭება საჯარო სექტორში შიდა აუდიტორად მუშაობის გამოცდილებას);\n-სამუშაო გამოცდილება რისკის ანალიზის, შიდა აუდიტის დაგეგმვის, განხორციელებისა ან/და ანგარიშგების სფეროში;\n-ნორმატიულ აქტებთან მუშაობის გამოცდილება;\n-სასურველია აუდიტორის სერთიფიკატის ფლობა;\n-სასურველია ინგლისური ენის ცოდნა.","additional_info":"საქართველოს თავდაცვის სამინისტროს სამოქალაქო ოფისის ვაკანტურ თანამდებობებზე ჩასატარებელი კონკურსის პროგრამა, ეტაპები, პირობები, ჩატარების წესი\nმუხლი 1.\nსაქართველოს თავდაცვის სამინისტროს სამოქალაქო ოფისის ვაკანტურ თანამდებობებზე ჩასატარებელი კონკურსის (შემდგომში კონკურსი) მიზანია მაღალკვალიფიციური საჯარო მოხელეების შერჩევა;\nმუხლი 2.\n1.კონკურსში მონაწილეობის მიღების უფლება ეძლევა საქართველოს ქმედუნარიან მოქალაქეს, რომელსაც აქვს სათანადო ცოდნა და გამოცდილება, მიაღწია 21 წლის ასაკს და ფლობს საქართველოს სახელმწიფო ენას;\n2.კონკურსში გასვლის უფლებას იპოვებს კანდიდატი, რომლის მიერ საჯარო სამსახურის ბიუროს მიერ ადმინისტრირებულ ვებგვერდზე (www.hr.gov.ge) ატვირთული დოკუმენტაციით საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისიის სამდივნოს მიერ დადგინდება მისი შესაბამისობა საკვალიფიკაციო მოთხოვნებთან.\n3.საჯარო სამსახურის ბიუროს მიერ ადმინისტრირებულ ვებგვერდზე (www.hr.gov.ge) ველში -„ჩემი რეზიუმე“ – „დამატებითი დოკუმენტაცია“ - კანდიდატმა აუცილებლად უნდა ატვირთოს:\n•სურათი (3\\4);\n•პირადობის დამადასტურებელი მოწმობის ასლი;\n•უმაღლესი განათლების დამადასტურებელი დიპლომის ასლი;\n•შრომის წიგნაკის ან შრომითი ურთიერთობის დამადასტურებელი დოკუმენტების ასლები (ორგანიზაცია, თანამდებობა, დანიშვნისა და გათავისუფლების თარიღები);\n•2 (ორი) სავალდებულო სარეკომენდაციო წერილი, მათ შორის, ერთი მიმდინარე ან წინა სამსახურიდან.\n4.კონკურსი ტარდება ორ ეტაპად: პირველი ეტაპი - განცხადების გადარჩევა, მეორე ეტაპი  გასაუბრება შემდეგ ვაკანტურ თანამდებობებზე:\n•პროტოკოლის დეპარტამენტის უფროსი;\n•საზოგადოებრივ საქმეთა დეპარტამენტის საზოგადოებასთან ურთიერთობის სამმართველოს შემეცნებით-საგანმანათლებლო ცენტრის მთავარი სპეციალისტი;\n•სახელმწიფო შესყიდვების დეპარტამენტის სამშენებლო-სარემონტო სამმართველოს მთავარი სპეციალისტი;\n•სახელმწიფო შესყიდვების დეპარტამენტის მატერიალურ-ტექნიკური სამმართველოს მთავარი სპეციალისტი;\n•შიდა აუდიტის დეპარტამენტის უფროსის მოადგილე (შიდა აუდიტის დეპარტამენტის უფროსის მოადგილის თანამდებობაზე გასაუბრების დროს კანდიდატებს  მოეთხოვებათ წარმოადგინონ თავისი ხედვა  საქართველოს თავდაცვის სამინისტროში 2 სავარაუდო  აუდიტორული შემოწმების თემის  (მიზნის მითითებით) და შესაბამისი აუდიტის სახის თაობაზე. აღნიშნული ხედვა უნდა  გამომდინარეობდეს შემდეგი დოკუმენტების საფუძველზე:  საქართველოს თავდაცვის ,,მინისტრის ხედვა“ 2013-2014წლები, ,,თავდაცვის სტრატეგიული მიმოხილვა 2013-2016“, ნატოს კეთილსინდისიერების ამაღლების პროგრამის თვითშეფასების ექსპერტთა საბჭოს ანგარიში და \n დაგეგმვის, პროგრამირებისა და ბიუჯეტირების სისტემის სახელმძღვანელო. კანდიდატებმა უნდა წარმოადგინონ სამი დასაბუთებული არგუმენტი თუ რატომ აირჩიეს აუდიტორული შემოწმების შესაბამისი თემა და სახე.\n5.ამ მუხლის მე-4 პუნქტით განსაზღვრულ ვაკანტურ თანამდებობებზე კონკურსი ითვლება გავლილად მას შემდეგ, რაც განცხადებების გადარჩევის ეტაპზე აპლიკანტი დააკმაყოფილებს კონკურსის მოთხოვნებს და  წარმატებით გაივლის გასაუბრებას.\n6.კონკურსი ტარდება სამ ეტაპად: პირველი ეტაპი - განცხადების გადარჩევა,  მეორე ეტაპი - ტესტირება, მესამე ეტაპი - გასაუბრება შემდეგ ვაკანტურ თანამდებობაზე:\n•შიდა აუდიტის დეპარტამენტის მთავარი სპეციალისტი (3 საშტატო ერთეული).\n7.ამ მუხლის მე-6 პუნქტით განსაზღვრულ ვაკანტურ თანამდებობაზე  კონკურსის მეორე ეტაპზე აპლიკანტი გადავა  მას შემდეგ, რაც განცხადებების გადარჩევის ეტაპზე  დააკმაყოფილებს კონკურსის მოთხოვნებს.\n8.ამ მუხლის მე-6 პუნქტით განსაზღვრულ ვაკანტურ თანამდებობაზე კონკურსის მესამე ეტაპზე გადავა 10 საუკეთესო ქულის მქონე კანდიდატი, რომელიც გადალახავს ტესტირების 60%-ს. საუკეთესო ქულის მქონე 10 კანდიდატის ვერ გამოვლენის შემთხვევაში, საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია უფლებამოსილია, კანდიდადტთა მითითებული რაოდენობა შეავსოს იმ კანდიდატებისაგან, რომლებმაც გადალახეს ტესტირების  50% და აქვთ საუკეთესო ქულები. \n9.ამ მუხლის მე-6 პუნქტით განსაზღვრულ ვაკანტურ თანამდებობაზე  კონკურსი ითვლება გავლილად მას შემდეგ, რაც განცხადებების გადარჩევის ეტაპზე აპლიკანტი დააკმაყოფილებს კონკურსის მოთხოვნებს, ტესტირებისა და გასაუბრების წარმატებით გავლის შემთხვევაში.\n10. განაცხადების მიღების ვადაა 2014 წლის 2 ივლისიდან 12 ივლისის ჩათვლით.\n11. კონკურსში მონაწილეობისათვის კანდიდატი უფლებამოსილია წარადგინოს განაცხადი არაუმეტეს ხუთ ვაკანტურ თანამდებობაზე.\n12.კანდიდატი, რომლის მონაცემებიც არ შეესაბამება შესაბამისი ვაკანტური თანამდებობისათვის განსაზღვრულ მოთხოვნებს (მათ შორის, საკვალიფიკაციო მოთხოვნებს) ან სრულყოფილად არ წარმოადგენს ამ მუხლის მე-3 პუნქტით განსაზღვრულ დოკუმენტაციას, არ ექნება სამოტივაციო წერილი წარმოდგენილი ან/და ვისაც ხუთზე მეტ ვაკანტურ თანამდებობაზე ექნება განაცხადი შემოტანილი, ვერ გადავა კონკურსის შემდგომ ეტაპზე. \n13.კანდიდატის გასაუბრებაზე, ტესტირებაზე და წერით დავალებაზე გამოუცხადებლობა ან დაგვიანებით გამოცხადება წარმოადგენს კანდიდატის შესაბამის ეტაპზე დაუშვებლობის საფუძველებს, მიუხედავად იმისა, გამოუცხადებლობა ან დაგვიანება საპატიო მიზეზით იყო გამოწვეული თუ არა.\n14.კანდიდატი, რომელიც ვერ დააკმაყოფილებს განცხადებების გადარჩევის ეტაპზე კონკურსის მოთხოვნებს არ დაიშვება კონკურსის შემდგომ ეტაპზე და კონკურსის შემდგომი გაგრძელების შეუძლებლობის თაობაზე, ეცნობება საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისიის სამდივნოს მიერ,  ელექტრონული ფოსტის მეშვეობით. \nმუხლი 3.\nსაკონკურსო პროგრამის თემატიკად განისაზღვრება საქართველოს თავდაცვის მინისტრის 2014 წლის 12 თებერვლის N10 ბრძანებით დამტკიცებული „საქართველოს თავდაცვის სამინისტროს სამოქალაქო ოფისის საჯარო მოხელეთა დამატებითი საკვალიფიკაციო მოთხოვნების დამტკიცების შესახებ“.\nმუხლი 4.\nთითოეული ვაკანტური თანამდებობისათვის გასაუბრებას ატარებს უშუალოდ საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია, ხოლო ტესტირებას და წერით დავალებას საქართველოს თავდაცვის სამინისტროს სამოქალაქო ოფისის საკონკურსო-საატესტაციო კომისია - სსიპ საქართველოს იუსტიციის სასწავლო ცენტრის მეშვეობით.\nმუხლი 5.\n1. ტესტირება და წერითი დავალება ტარდება სსიპ საქართველოს იუსტიციის სასწავლო ცენტრის მიერ განსაზღვრულ მისამართზე.\n2. ტესტირების და წერითი დავალების  10 საუკეთესო ქულის მქონე კანდიდატის სია გამოქვეყნდება საქართველოს თავდაცვის სამინისტროს ვებ-გვერდზე ( www.mod.gov.ge)\nმუხლი 6.\n1.ტესტის დაწყებამდე უფლებამოსილი პირი ვალდებულია ინსტრუქტაჟი ჩაუტაროს კანდიდატებს, აუხსნას მათ ტესტების ამოხსნის მეთოდიკა, პასუხების ფურცლის შევსების წესი და სხვა საკითხები, რომლებიც აუცილებელია ტესტირების ჩატარებისათვის.\n2.ტესტის შევსების პროცესში დაუშვებელია საკანონმდებლო მასალის, კანონთა კომენტარების, სახელმძღვანელოების ან სხვა ანალოგიური მასალის, ასევე აუდიო ან სხვა ტექნიკური საშუალებების გამოყენება.\n3.კანდიდატი, რომელიც შემჩნეული იქნება საკანონმდებლო მასალის, თემატური მასალის ან/და ტექნიკური საშუალების გამოყენებაში, მოიხსნება ტესტირებიდან და ვერ გადავა გასაუბრების ეტაპზე.\n4.ტესტირებაზე და წერით დავალებაზე წესრიგის დარღვევის (სხვა კანდიდატთან საუბარი, ხმაური და სხვა, რაც ხელს უშლის ტესტირების მშვიდ გარემოში ჩატარებას) გამო კანდიდატის გაძევების შემთხვევაში, კანდიდატი ვერ გადავა შემდეგ  ეტაპზე.\n5.წერით გამოცდაზე კანდიდატებმა უნდა დაწერონ ნაშრომი მათი პროფესიული სფეროს შესაბამის საკითხზე. ნაშრომები შეფასდება წინასწარ შემუშავებული კრიტერიუმების მიხედვით. კანდიდატებს  გამოცდის დაწყებისთანავე განემარტებათ წერითი დავალების შესრულების წესი და ზოგადი კრიტერიუმები, რომლის მიხედვითაც უნდა შესრულდეს ნაშრომი.\n6.წერითი გამოცდის შედეგები კანდიდატებს ინდივინდუალურად ეცნობებათ გამოცდის დამთავრებიდან 10 დღის ვადაში.\n7.ტესტის ადმინისტრირების პროცესთან დაკავშირებით პრეტენზიების შემთხვევაში კანდიდატებს ტესტირების დასრულების შემდეგ შეუძლია მიმართოს იუსტიციის სასწავლო ცენტრს და დაწეროს საპრეტენზიო განცხადება  2 სამუშაო დღის ვადაში.\n8.ტესტის შინაარსობრივ მხარესთან დაკავშირებით პრეტენზიების შემთხვევაში, კანდიდატებს ტესტირების დასრულების შემდეგ შეუძლია მიმართოს იუსტიციის სასწავლო ცენტრს და დაწეროს განცხადება შესრულებული ნაშრომის გადახედვის თაობაზე, ტესტირების დასრულებიდან 2 სამუშაო დღის ვადაში.\n9.წერითი დავალების ნაშრომის გადახედვის შემდეგ, კანდიდატებს სურვილის შემთხვევაში შეუძლია დაწეროს არგუმენტირებული საპრეტენზიო განცხადება, გამოცდის დამთავრებიდან 5 სამუშაო დღის განმავლობაში. აღნიშნულ განცხადებას განიხილავს ექსპერტთა საბჭო. ექსპერტთა საბჭოს მიერ მომზადებული წერილობითი დასკვნა კანდიდატს მიეწოდება გასაჩივრების ვადის დასრულებიდან  10 სამუშაო დღის ვადაში.\nმუხლი 7.\t\nტესტირებაზე/გასაუბრებაზე დარბაზში დაიშვებიან მხოლოდ კანდიდატები და უფლებამოსილი პირები.\nმუხლი 8.\n1.გასაუბრებისას ფასდება კანდიდატის ცოდნის, პროფესიული ჩვევების, კვალიფიკაციის, შესაძლებლობებისა და პიროვნული თვისებების დასაკავებელი თანამდებობისადმი წაყენებულ მოთხოვნებთან შესაბამისობა.\n2.გასაუბრება წარიმართება ობიექტურობის, არადისკრიმინაციულობის და კორექტულობის პრინციპების დაცვით. გასაუბრების მეთოდები, დასმული კითხვები უნდა იყოს კორექტული, ხოლო კომისია - კეთილგანწყობილი და არ ახდენდეს კანდიდატზე ფსიქოლოგიურ გავლენას.\n3.გასაუბრების დღეს ყველა კანდიდატი უნდა გამოცხადდეს საქართველოს თავდაცვის სამინისტროში (მისამართი - თბილისი, გენერალ გ. კვინიტაძის 20) კომისიის მიერ განსაზღვრული გრაფიკის შესაბამისად. კანდიდატმა თან უნდა იქონიონ პირადობის დამადასტურებელი დოკუმენტი.\n4.პირადობის დამადასტურებელი დოკუმენტის გარეშე გამოცხადებული კანდიდატი გასაუბრებაზე არ დაიშვება.\nმუხლი 9.\n1.კონკურსის შედეგებზე მიღებული გადაწყვეტილების შესახებ კანდიდატს წერილობით ეცნობება გადაწყვეტილების მიღებიდან არაუგვიანეს 5 დღის ვადაში.\n2.კანდიდატს საპრეტენზიო კომისიისადმი (საქართველოს თავდაცვის სამინისტროში, მისამართი- თბილისი, გენერალ გ. კვინიტაძის 20) მიმართვის უფლება აქვს კონკურსის შედეგების გაცნობიდან არაუგვიანეს 2 სამუშაო დღისა.\n3.კომისიის საბოლოო გადაწყვეტილება მიიღება განცხადებების მიღების ვადის ამოწურვიდან არა უგვიანეს 3 თვისა.\nკომისიის მიერ გადაწყვეტილების მიღება ხორციელდება ქულათა სისტემის საფუძველზე.","qualifications":{"degree":"Bachelor's Degree","work_experience":"4 years","profession":null,"age":"21 From","knowledge_legal_acts":"- საქართველოს კონსტიტუცია;\n- „საჯარო სამსახურის შესახებ“ საქართველოს კანონი;\n- „საქართველოს საბიუჯეტო კოდექსი“;\n- „საჯარო სამსახურში ინტერესთა შეუთავსებლობისა და კორუფციის შესახებ“ საქართველოს კანონი;ვ.ე) „სახელმწიფო ქონების შესახებ“ საქართველოს კანონი;\n- „სახელმწიფო შიდა ფინანსური კონტროლის შესახებ“ საქართველოს კანონი;\n- „საქართველოს თავდაცვის სამინისტროს დებულების დამტკიცების შესახებ” საქართველოს მთავრობის\n2013 წლის 22 ნოემბრის №297 დადგენილება;\n- „შიდა აუდიტის სტანდარტების დამტკიცების შესახებ“ საქართველოს მთავრობის 2010 წლის 30 ივლისის\n№1015 განკარგულება;\n- „შიდა აუდიტორთა ეთიკის კოდექსის დამტკიცების შესახებ“ საქართველოს მთავრობის 2010 წლის 30\nივლისის №1016 განკარგულება;\n- „შიდა აუდიტის მეთოდოლოგიის დამტკიცების შესახებ“ საქართველოს მთავრობის 2010 წლის 30\nივლისის №1014 განკარგულება;\n- „შიდა აუდიტორთა სახელმძღვანელო პრინციპების დამტკიცების შესახებ“ საქართველოს მთავრობის\n2010 წლის 30 ივლისის №1013 განკარგულება;\n- „სახელმწიფო სექტორში რისკის მართვის სახელმძღვანელოს დამტკიცების თაობაზე“ საქართველოს\nფინანსთა მინისტრის 2011 წლის 30 დეკემბრის №644 ბრძანება."},"computers":[{"program":"Microsoft Office Word","knowledge":"Good"},{"program":"Microsoft Office Excel","knowledge":"Good"},{"program":"Microsoft Office PowerPoint","knowledge":"Good"},{"program":"Microsoft Office Outlook","knowledge":"Good"}],"languages":[]}